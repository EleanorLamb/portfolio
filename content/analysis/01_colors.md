---
Title: Colors
Description: This is our Colors page.
Template: analysis-content

---

Färgteori
=======================


Uppgiften handlar om att analysera ett antal webbplatser genom att dokumentera deras färgpalett och typografi samt reflektera över hur deras färgval och design signalerar en specifik känsla eller budskap till besökaren. Syftet är att förstå kopplingen mellan designval och kommunicerad identitet.

Urval
-----------------------

Jag valde att utvärdera den tidigare versionen av <a href="https://web.archive.org/web/20240625095409/https://www.franshalsmuseum.nl/nl/" target="_blank">Frans Hals Museum (Arkivlänk)</a> webbplats, eftersom den är en personlig favorit och dess design är väldigt färgstark och intressant att analysera. Webbplatsen har fått tyvärr en ny design, men den gamla versionen finns att se via WayBackMachine.

För att få en kontrast till den färgglada designen valde jag även att granska en webbplats som använder sig av enbart två färger, något som är relativt ovanligt då de flesta hemsidor använder minst tre eller fler färger. Webbplatsen jag valde är <a href="https://www.beyond-aero.com/" target="_blank">Beyond Aero</a>.

Slutligen valde jag <a href="https://www.filmstaden.se/" target="_blank">Filmstaden</a> webbplats, eftersom den är en mer traditionell och välkänd sida som många är bekanta med.


Metod
-----------------------

Efter att jag valt webbplatserna gjorde jag skärminspelningar av varje sida för att kunna visa hur de fungerar och rör sig. Jag tyckte detta var bättre än att bara använda stillbilder, särskilt eftersom de två första sidorna har animationer. Jag tog färgerna från sidorna och använde Adobe Color Wheel för att se vilken färgteori som ligger bakom och utvärderade deras betydelse och samspel med hjälp av kursboken. För att identifiera vilka typsnitt som används använde jag webbläsarens inspektionsverktyg. Om det var svårt att hitta rätt typsnitt använde jag mig av verktyget "WhatTheFont" från MyFonts.

Resultat
-----------------------

### Frans Hals Museum

<img src="../image/museumNL.gif" alt="museumNL" class="analysis-mobile">

Frans Hals Museum är ett konstmuseum i Haarlem som har världens största samling av målningar av konstnären Frans Hals. Förutom hans verk kan man också se konst av andra kända konstnärer från Haarlem, som Judith Leyster och Jacob van Ruisdael. Museet har även en stor samling konst från 1880-talet fram till idag, med moderna och samtida verk av bland annat Isaac Israëls och Dana Lixenberg.

Museet ligger i två historiska byggnader i centrala Haarlem, där man kan uppleva både konst från 1500- och 1600-talet och modern konst. Hemsidan är färgstark och modern, vilket ger en känsla av kreativitet och lekfullhet. Den vill förmedla att museet är en plats där historia möter nutid och att det finns något för alla att upptäcka.

Färgpaletten på webbplatsen domineras av en "analog färgskala" med toner av gult, orange och brunt som harmonierar väl med varandra. Den violetta färgen bryter av och fungerar som en livfull accentfärg, vilket påminner om en "splitkomplementär färgskala" (Beaird & George, 2020). Enligt Beaird & George (2020) ger gult en känsla av glädje och värme, orange står för kreativitet och energi medan lila förknippas med lyx och historia. I mjuka pastelltoner skapar de tillsammans en inbjudande och harmonisk känsla och knyter an till museets historiska innehåll.

Detta förstärks av de valda typsnitten. För stora rubriker används sans serif-typsnittet "Raisonné", som ger en lekfull och något nostalgisk känsla. För brödtext används det moderna och raka sans serif-typsnittet "Twentieth Century", vilket skapar en tydlig kontrast och balanserar det visuella uttrycket. Tillsammans bidrar färgerna och typografin till en harmonisk och engagerande design som speglar museets identitet.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #A386BA">
<td style="height: 50px; width: 50px; background-color: #F4744C">
<td style="height: 50px; width: 50px; background-color: #FCE27D">
<td style="height: 50px; width: 50px; background-color: #CCA69B">
<td style="height: 50px; width: 50px; background-color: #FA9F56">
<td style="height: 50px; width: 50px; background-color: #231F20">
</tr>
</table>

### Beyond Aero

<img src="../image/beyondaero.gif" alt="beyondaero" class="analysis-mobile">

Beyond Aero är ett företag som arbetar för att möta klimatförändringarnas utmaningar genom att utveckla det första vätgasdrivna elflygplanet för affärsresor. Deras mål är att göra flyget elektriskt, med fokus på privatflyg som är det mest utsläppsintensiva segmentet per passagerare. Företaget har nått stora framgångar, som Frankrikes första bemannade vätgasdrivna elflygning, och har säkrat över 914 miljoner dollar i avsiktsförklaringar för 108 flygplan.

Hemsidan förmedlar en känsla av innovation och framtidstro genom en modern och minimalistisk design med en achromatisk färgskala, där endast svart, vitt och olika nyanser av grått används. Beaird och George (2020) beskriver att svart kan associeras med styrka, elegans och kraft, medan vitt står för renhet och enkelhet. Dessa färger passar väl med Beyond Aeros professionella och industriella budskap.
Eftersom företaget arbetar med en fråga som påverkar klimatet, skulle man kunna tänka sig att inkludera mer färger som blått och grönt, vilka har starka kopplingar till naturen. För Beyond Aero är dock fokus på innovation och teknik och därför upplever jag att den svartvita färgskalan är ett bättre val, eftersom det skapar en känsla av seriositet och trovärdighet. Hemsidan använder ett sans-serif-typsnitt, "Lato", i olika tyngder, vilket bidrar till sidans rena och minimalistiska utseende.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #F2F2F2">
<td style="height: 50px; width: 50px; background-color: #8C8C8C">
<td style="height: 50px; width: 50px; background-color: #404040">
<td style="height: 50px; width: 50px; background-color: #262626">
<td style="height: 50px; width: 50px; background-color: #0D0D0D">
</tr>
</table>

### Filmstaden

<img src="../image/filmstaden.gif" alt="filmstaden" class="analysis-mobile">

Filmstaden är Sveriges största biografkedja och en viktig del av landets filmkultur som erbjuder filmupplevelser för både privatpersoner och företag. Här kan människor samlas för att uppleva filmer på stor duk, från de senaste storfilmerna till gamla klassiker och speciella visningar.

Filmstaden vill ge sina besökare magiska och minnesvärda upplevelser. De satsar på moderna biografer med bra ljud, bild och bekväma stolar, för att göra varje biobesök extra speciellt. Med sitt budskap om att "film är bäst på bio" skapar de en plats för både underhållning och gemenskap. De erbjuder också medlemskap i Filmklubben, där man kan få rabatter och andra förmåner för sina biobesök.

Sidan hålls i svart och grå ton då det fills med olika bilder av film som kommer spelas. För att highlighta knappar färgas de ofta i vit eller röd. Det som stycka ut med sidan är att den använder en gradient i menyn som går från röd över en lila till en blå. Detta gör att menyn stycker ut mer från sidan men i en harmonisk och bra sätt. Färgarna som valdes passa också in till tema film och mys. Filmstaden använder sans-serif-typsnittet "SB Sans" i olika vikter, vilket gör informationen lättläst och tydlig.

<table style="border-spacing: 4px; border-collapse: separate">
<tr>
<td style="height: 50px; width: 50px; background: linear-gradient(90deg, rgba(136,26,55,1) 0%, rgba(73,48,89,1) 52%, rgba(26,63,114,1) 100%)">
<td style="height: 50px; width: 50px; background-color: #D9043D">
<td style="height: 50px; width: 50px; background-color: #F7F7F6">
<td style="height: 50px; width: 50px; background-color: #2C2D2C">
<td style="height: 50px; width: 50px; background-color: #1B1B1A">
<td style="height: 50px; width: 50px; background-color: #010001">
</tr>
</table>

Analys
-----------------------

De tre hemsidorna – Frans Hals Museum, Beyond Aero och Filmstaden – visar tydligt hur design kan anpassas för att passa olika syften och målgrupper. Frans Hals Museums hemsida använder varma färger som gult, orange och lila tillsammans med lekfulla och nostalgiska typsnitt. Detta skapar en känsla av kreativitet och historia, vilket passar museets mix av gamla och moderna konstverk.

Beyond Aero har en enkel och modern design med svart, vitt och grått. Den här färgskalan ger en känsla av professionalism och framåtanda, vilket passar deras arbete med att skapa miljövänliga flygplan. Även om grönt eller blått kunde ha förstärkt kopplingen till naturen, fungerar den minimalistiska stilen bra för att visa teknik och innovation.

Filmstaden har en mer engagerande design med en färggradient från rött till blått i menyn, vilket ger ett spännande uttryck. De svarta och grå bakgrunderna, kombinerade med röda detaljer, skapar en elegant atmosfär som lyfter fram filmerna och lockar till en biobesök.

Referenser
-----------------------

Beaird, J., & George, J. (2020). The principles of beautiful web design (4:e uppl.). SitePoint.

Övrigt
-----------------------

© Nikki Krause