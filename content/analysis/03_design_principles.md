---
Title: Design
Description: This is our Design page.
Template: analysis-content

---

Uppgiften handlar om att undersöka olika personsidor, som portfolior, bloggar eller "om mig"-sidor, och se vilka designprinciper som används och vad som gör deras design speciell. Sedan analyseras den egna portfolio-sidan på samma sätt och jämförs med de andra.

Urval
-----------------------

Jag valde att utvärdera <a href="https://www.glorialo.design/" target="_blank">Gloria Lo</a> eftersom jag letade efter en hemsida som fungerar som en portfolj. Det kändes som en bra sida att analysera för att se hur en designportfölj kan strukturera sitt innehåll och framhäva viktiga delar.

För att få en kontrast till en portföljsida valde jag att titta på <a href="https://zeinaskitchen.se/" target="_blank">Zeinas Kitchen</a>. Jag valde den eftersom den innehåller mycket innehåll i form av recept, bilder och interaktiva element.

Slutligen valde jag att granska <a href="https://www.ollenilssonfoto.com/" target="_blank">Olle Nilsson Fotografi</a>, eftersom den representerar en fotografs arbete och använder sig av en enkel och visuellt fokuserad design. Den låter bilderna stå i centrum, vilket gör det intressant att jämföra med de andra webbplatserna.

Metod
-----------------------

Jag använde <a href="https://www.canva.com/learn/design-elements-principles/" target="_blank">Canvas Design Elements</a> översikt som en guide för att analysera hur designprinciper som balans, hierarki, färg, kontrast och repetition hade implementerats. Jag bedömde hur väl varje sida använde dessa principer för att skapa en visuellt tilltalande och användarvänlig design.


Resultat
-----------------------

### Gloria Lo

1. Webbplatsen syftar till att presentera Gloria Lo som en kreativ designer och visa upp hennes portfolio för potentiella kunder och samarbetspartners.
2. Webbplatsen är ren, minimalistisk och fokuserad på att framhäva innehållet med tydliga visuella hierarkier och en lugn färgpalett.
3. Designen lyfter fram Glorias arbete med enkel navigering och snygg presentation. Den känns professionell och seriös.
4. Linjer: Webbplatsen använder linjer för att organisera layouten och göra det lättare att navigera mellan artiklar. På andra sidor används en linje för att separera huvudinnehållet från länkar till andra delar av webbplatsen.
Skala: Webbplatsen använder olika storlekar på text och bilder för att skapa en tydlig ordning av vad som är viktigast. Det hjälper till att framhäva viktig information, som senaste projekt eller kontaktuppgifter.
Färg: En konsekvent färgpalett används för att ge ett trevligt och professionellt intryck. Färg används också för att lyfta fram sektioner, till exempel genom färgad bakgrunden på bildrutor eller text när man hovrar över dem.
Repetition: Webbplatsen upprepar design kosekvent, som samma typsnitt, färger och mellanrum, för att skapa en enhetlig och lättigenkännlig design.
5. Framsidan och undersidorna delar samma minimalistiska och konsekventa stil, vilket säkerställer att användarupplevelsen är enhetlig och lättnavigerad.


### Zeinas Kitchen

1. Webbplatsen finns för att inspirera och hjälpa besökare att laga mat, med recept från olika kulturer skapade av Zeina Mourtada.
2. Designen är enkel att använda och har stora, färgglada bilder på maträtter som gör att man vill utforska recepten. Det är lätt att hitta rätt tack vare tydlig navigering.
3. Designen gör att recepten står i fokus och ger en varm och välkomnande känsla. De fina bilderna gör att maten ser god och lockande ut.
4. Hierarki: Webbplatsen använder stora bilder och tydliga rubriker för att lyfta fram viktiga recept, medan mindre text och menyer är mindre framträdande. Det gör det enkelt att se vad som är viktigast.
Balans: Layouten är välorganiserad och jämnt fördelad. Bilder och text passar bra ihop i receptkorten och sektionerna.
Repetition: Samma designstil används på hela webbplatsen, med liknande receptkort, knappar och layout. Det gör att webbplatsen ser professionell och enhetlig ut.
Djuphet: Webbplatsen använder animationer för att göra den mer interaktiv, till exempel genom att bilder förstoras eller mörknar när man hovrar över dem. Den använder också skuggor och genomskinlighet för att skapa djuphet.
5. Framsidan är mer livfull med stora bilder och rubriker medan undersidorna är enklare men har samma stil och färger, vilket gör att allt känns sammanhängande.

### Olle Nilsson Fotografi

1. Webbplatsen finns för att visa Olle Nilssons bilder och visar det till kunder som vill använda hans fototjänster.
2. Designen är enkel och minimalistisk, med högkvalitativa bilder och en layout som lyfter fram fotona.
3. Designen fungerar bra och ger ett proffsigt intryck som visar hans fotografikunskap.
4. Balans: Webbplatsen ser välorganiserad ut eftersom allt är jämnt fördelat och placerat, vilket gör den visuellt tilltalande.
Hierarki: Stora rubriker och framhävda bilder gör det enkelt att hitta och fokusera på de viktigaste delarna av webbplatsen.
Whitespace: Användningen av tomma ytor förhindrar att sidan känns rörig och hjälper besökarna att fokusera på innehållet.
Kontrast: Webbplatsen använder ljus text på mörka bakgrunder (och vice versa) för att göra texten lättläst och låta viktig information sticka ut.
5. Framsidan är mer iögonfallande med stora bilder som direkt fångar intresset, medan undersidorna är enklare men håller samma stil och känsla.

Analys
-----------------------

Studien visar att designprinciper som tydlighet, balans och upprepning är viktiga för att göra en webbplats enkel att använda och förstå. Alla tre webbplatser använder dessa principer för att lyfta fram sitt innehåll och skapa en bra struktur.

Gloria Lo har en enkel och snygg design som passar för att visa upp hennes kreativa arbete.
Zeinas Kitchen använder färg och små animationer för att inspirera till matlagning och ge en välkomnande känsla.
Olle Nilsson Fotografi har en ren och enkel design som sätter fokus på hans fotografier.

Gemensamt är att alla webbplatser anpassar sin design för att passa sitt syfte och göra det lätt för besökare att hitta det de söker. Lärdomen är att en bra design alltid utgår från vad webbplatsen ska användas till och för vem den är gjord.

### Analys av egen webbplats

1. Färg: Jag valde en enhetlig färgpalett och använde mörkare rubriker för att framhäva viktig information. Jag lade också till färgövergångar (gradienter) för att göra designen mer intressant.
Hierarki: Jag försökte skapa en tydlig ordning och balans med stora rubriker som sticker ut, följt av ikoner eller bilder med text under. Jag använde också ett rutnät (grid) där innehållet oftast är uppdelat i tre kolumner, men ibland sträcker sig över alla eller bara en kolumn.
Repetition: Jag höll designen konsekvent över hela webbplatsen, med samma typsnitt, färger och layout för att skapa ett enhetligt utseende.
Djuphet: Jag lade till små animationer i bildgalleriet, som att bilder förstoras när man hovrar över dem. Texten blir också fetare vid hovring, och rutorna växer för att skapa mer interaktivitet.
2. Jag kan förbättra konsekvensen i användningen av hovringseffekter. Till exempel saknar min navigationsmeny effekter, medan andra menyer och knappar på webbplatsen har det. Jag planerar att implementera detta innan inlämningen.

Referenser
-----------------------

Canva. (n.d.). Design elements and principles. Canva. Hämtad 10 december 2024, från https://www.canva.com/learn/design-elements-principles/

Övrigt
-----------------------

© Nikki Krause